Nomenklatur för lektion 9:

Precis som förra veckan är det en hel del nya termer.
Använd gärna denna fil som en ordlista när du stöter på termer du är osäker på.


Testing / Testning:
	Den övergripande processen att köra ett program eller en del av ett program
	för att säkerställa att det gör det vi vill att det ska göra, samt för att
	hitta eventuella buggar.

Unit test / Enhetstest:
	Fokuserar på en liten, isolerad del av koden. Tänk dig att du testar en
	enskild legobit för att se att den har rätt form, innan du försöker bygga
	ihop den med hela slottet. Oftast testar man en enskild funktion eller metod.

assert:
	Betyder att intyga/påstå.

	Kärnan i de flesta tester. Det är ett kommando som säger: "Jag påstår att
	det här resultatet ska vara 5". Om resultatet faktiskt är 5 så fortsätter
	programmet som vanligt. Om det inte är 5 så "skriker" programmet till genom
	att kasta ett AssertionError, vilket avbryter testet och markerar det som misslyckat.

Test case / Testfall:
	En specifik situation eller scenario som testas. Till exempel: "Vad händer
	om användaren skriver in en siffra som text i vårt räkneprogram?". Varje
	testfall brukar ha en tydlig input och ett förväntat output.

Test suite / Testsvit:
	När man har många testfall brukar man gruppera dem i en svit. Det kan vara
	alla tester för en specifik modul eller alla tester för hela programmet.
	Det gör det enkelt att köra en stor mängd tester på en gång.

Automated testing / Automatiserad testning:
	Istället för att du själv sitter och klickar runt i programmet skriver du
	kod (testskript) som gör jobbet åt dig. Det går snabbare, är mer pålitligt
	och kan köras om och om igen utan extra ansträngning.

unittest:
	Pythons inbyggda bibliotek för testning. Inspirerat av Java's JUnit och
	använder klasser och specifika metoder (som assertEqual) för att genomföra tester.

pytest:
	Ett tredjepartsbibliotek som är extremt populärt tack vare sin enkelhet.
	Det tillåter oss att använda vanliga assert-uttryck och kräver mindre
	kod än unittest för att komma igång.

Mocking:
	Betyder att efterlikna/härma.
	Ett lite mer avancerat begrepp där man skapar "låtsas-versioner" av delar
	som testet annars skulle vara beroende av, till exempel en databas eller
	ett externt API. (Vi tittar endast på detta i det sista exemplet.)

Gränsfall / Edge case:
	Det är ofta här buggar gömmer sig!

	En situation som inträffar vid ytterkanterna av vad programmet ska hantera.
		T.ex: Den sista december, en tom lista, eller talet noll.
	Används även för situationer som är så annorlunda att de lätt glöms bort.
		T.ex: En lista med negativa tal eller den 29 februari.

Refactoring / Refaktorering:
	Att omstrukturera eller skriva om befintlig kod för att göra den mer lättläst,
		effektiv eller lättare att underhålla, utan att ändra vad den faktiskt gör.
	Det är som att städa upp i koden - du organiserar om, ger bättre namn åt
		variabler och funktioner, eller bryter upp stora funktioner i mindre delar.
	Resultatet ska fungera precis likadant för användaren.
