Programstruktur:

Ni kanske har noterat att jag har delat upp lektionsmaterialen i fler filer,
detta är för att börja vänja er hur ett program ofta är uppdelat.

Det finns flera konventioner (allmänt överenskomna regler) att följa när man
programmerar. Stilreglerna för Python (PEP8) har ni hört lite om i grundkursen;
de är en del av det som man bör följa när man programmerar, men de
innehåller mest "regler" som är unika för Python.

Grundprincipen som bör följas är egentligen rätt enkel: det ska inte vara svårt
eller konfunderande att läsa koden som man skrivit.
Att lära sig skriva kod som andra kan enkelt använda sig av och som är lätt
att uppdatera är två av de viktigaste aspekterna som man måste, eller åtminstone
bör, lära sig för att jobba som programmerare. Detta för att man väldigt ofta
arbetar i team.


En tidigare programmeringslärare till mig sa att om en funktion är längre än fem
rader så är den för lång och borde delas upp. Personligen tycker jag det är
aningen extremt, men det kan vara bra att komma ihåg då det är korrekt att
för långa funktioner gör att kod ofta blir otydlig.